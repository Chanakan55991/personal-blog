---
description: น่าเสียดายที่ตลอดไป ไม่เกิดขึ้นจริง...
public: true
slug: forever-not-forever
layout: ../../layouts/BlogPost.astro
title: ความไม่แน่นอน
createdAt: 1667645797062
updatedAt: 1667688005710
tags:
  - ภาษาไทย
heroImage: /posts/forever-not-forever_thumbnail.png
---

Photo by [Wil Stewart](https://unsplash.com/@wilstewart3) on [Unsplash](https://unsplash.com/)</a>
  
# Prefetch
คุณเคยยึดติดกับอะไรต่างๆในช่วงหนึ่งของชีวิตหรือเปล่า ช่วงเวลานั้นอาจจะเป็นการที่เราได้อยู่กับใครสักคนหนึ่ง แล้วเราอยากที่จะให้มันเกิดขึ้นไปตลอด แต่ในความเป็นจริงแล้ว มันก็ไม่สามารถที่จะเป็นแบบนั้นได้ เมื่อโลกหมุนเวียนไป ทุกอย่างเปลี่ยนแปลง จึงทำให้เราได้พบเจอกับความผิดหวังอยู่เสมอ เหมือนเป็นเครื่องเตือนความจำว่า "ตลอดไป ไม่มีอยู่จริง"

# Content
ผมก็เคยเจออยู่บ่อยๆนะ กับคนหลายคน ที่ต้องเจอกับความรู้สึกแย่ๆ เพราะว่าบางอย่างมันเกิดขึ้น และเมื่อไม่นานมานี้เอง เพื่อนของผมนั้นต้องเสียคนที่เขารักมากๆไป เขาก็เสียใจมาก เขาไม่อยากให้มันเกิดขึ้น ซึ่งมันก็จริงแหละครับ ไม่มีใครอยากให้อะไรแบบนั้นเกิดขึ้นหรอก แต่เราทำอะไรไม่ได้ เพราะทุกอย่างเปลี่ยนแปลงเสมอ สำหรับผม ผมจะคอยเตือนตัวเองอยู่เสมอว่า ทุกอย่างมีจุดจบ มันทำให้ผมได้ใช้เวลากับมันอย่างคุ้มค่า ทุกๆอย่างที่ได้ลงมือทำไป กลายเป็นความทรงจำที่มีค่ามากๆ สำหรับบางคนแล้ว มันดูเหมือนเป็นการตัดพ้อ แล้วทำให้เราไม่ได้ตั้งใจทำสิ่งๆหนึ่งเท่าที่ควร แต่สำหรับผม การที่ได้รู้ว่าทุกอย่างมันเปลี่ยนแปลงได้ตลอด มันทำให้ผมอยากใช้เวลาที่ยังคงเหลืออยู่ กับสิ่งต่างๆมากขึ้น 

เมื่อผมพบเจอคนที่เจอเรื่องแย่ๆกับสิ่งต่างๆ ผมมักจะบอกเขาไปว่า อย่าพยายามเก็บเอาไว้คนเดียว แต่จงแสดงออกมา ไม่ใช่เพื่อให้ผู้คนเยาะเย้ยเขา แต่ให้เขาได้ระบายความรู้สึกที่อยู่ภายในออกมา ทุกครั้งที่เราร้องไห้ เราก็จะรู้สึกดีขึ้นหลังจากนั้น มันเป็นเรื่องธรรมชาติ ที่เราจำเป็นจะต้องระบายความรู้สึกต่างๆออกมา การร้องไห้ไม่ได้แปลว่าเราจะอ่อนแอ แต่เป็นเปรียบเสมือนการนำความรู้สึกแย่ๆนั้นให้ไหลออกไปกับน้ำตา

เราไม่เคยรู้หรอกว่า เราจะมีความสุขกับสิ่งที่มีอยู่ จนกระทั่งเราเสียสิ่งๆนั้นไป เมื่อเวลานั้นมาถึง เราก็จะนึกคิดได้ว่า เราควรใช้ช่วงเวลานั้นให้ดีกว่านี้ อยากย้อนเวลากลับไปทำให้ทุกอย่างดีขึ้น แต่ก็เป็นไปไม่ได้แล้ว ดังนั้นแล้ว หากแทนที่เราจะมานึกคิดย้อนหลังว่า ควรทำให้ดีกว่านี้ เราควรที่จะทำปัจจุบันให้ดีที่สุด ใช้เวลากับคนที่ยังอยู่กับเราให้ดีที่สุด ตราบใดที่เขายังอยู่ จงทำมันซะ แล้วเมื่อถึงเวลา อย่างน้อยเราจะรู้ว่า เราทำดีที่สุดแล้ว

บางทีนั้น วิธีที่ดีที่สุดในการปลอบใครบางคน คือการที่เราให้เขาได้ใช้เวลากับตัวเอง นึกคิดว่ามีอะไรที่ผิดพลาดไป เขาจะได้พยายามไม่ให้เกิดเรื่องเดียวกันซ้ำอีกในอนาคต และบางครั้งที่ใครบางคนร้องไห้ อาจจะไม่ใช่ว่าเขาต้องการให้เราปลอบ แต่เพียงต้องการคนที่จะคอยรับฟังเขา ในช่วงเวลาที่เขาพบเจอกับเรื่องแย่ๆ เท่านั้นเอง